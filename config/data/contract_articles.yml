- id: 1
  name: Definizione degli elementi del contratto
  content: >
    <p>
      Le parti contraenti il seguente contratto sono l'azienda InterConn Srl
      (d'ora in poi “InterConn”) con sede legale in viale Luigi Schiavonetti,
      286 00173 Roma (RM) e il cliente che ne richiede i servizi e che
      sottoscrive il presente contratto (d'ora in poi “il Cliente”).
    </p>
    <dl>
      <dt>Dati immessi in rete</dt>
      <dd>
        Per  “Dati  immessi  in  rete”  si  intende  ogni  documento,
        programma, immagine, messaggio di posta elettronica, file, archivio
        audio e/o video pubblicati, trasmessi, ricevuti, prelevati o resi in
        ogni modo disponibile attraverso i servizi di telecomunicazione.
      </dd>
      <dt>Scheda tecnica</dt>
      <dd>
        Per “Scheda tecnica” si intende il documento elettronico, reso
        disponibile da InterConn sul proprio sito web, in cui sono riportate
        le caratteristiche tecniche del servizio offerto.
      </dd>
      <dt>Modulo d'ordine</dt>
      <dd>
        Per “Modulo d'ordine” si intende il modulo telematico o cartaceo
        reso disponibile da InterConn tramite il proprio sito web o un agente
        di vendita delegato, per mezzo del quale il cliente: sceglie e
        acquista i servizi di telecomunicazione erogati da InterConn, ne
        accetta i prezzi e le modalità di pagamento e fornisce i dati
        necessari alla loro erogazione e alla fatturazione.
      </dd>
      <dt>Contratto</dt>
      <dd>
        Per “Contratto” si intende il presente documento, che contiene le
        condizioni di erogazione dei servizi di connettività richiesti dal
        Cliente, ed è accompagnato dal Modulo d'ordine nonché da altri
        allegati necessari.
      </dd>
    </dl>
  summary: >
    <p>Questo è un contratto tra InterConn e te.</p>

- id: 2
  name: Oggetto del contratto
  content: >
    <p>
      Il presente contratto regola le norme da valere tra le parti contraenti
      per la fornitura da parte di InterConn dei servizi di connettività
      richiesti dal Cliente tramite la compilazione e la consegna a InterConn
      del Modulo d'ordine.
    </p>
  summary: >
    <p>
      Questo contratto regola i servizi di connettività.
    </p>

- id: 3
  name: >
    Tipologia, conclusione, durata, rinnovo, cessazione, cessione, recesso del
    contratto
  content: >
    <h5>Proposta di contratto</h5>
    <p>
      Il Cliente ordina i servizi richiesti compilando il Modulo d'ordine
      e consegnandolo a InterConn per via telematica o tramite un agente
      delegato.
      Il Cliente dichiara di avere preso visione e di avere compreso le
      caratteristiche tecniche dei servizi scelti.
      Durante la fase di ordine il cliente accetta il presente contratto.
    </p>
    <h5>Conclusione del contratto</h5>
    <p>
      Il contratto si conclude con l'attivazione dei servizi richiesti da
      parte di InterConn.
      InterConn si riserva il diritto di non concludere il
      contratto qualora:
      non riceva copia debitamente firmata del contratto;
      il Cliente sia sottoposto a procedure concorsuali o esecutive, o sia
      iscritto al registro dei protesti;
      il Cliente sia stato inadempiente nei confronti di InterConn e non abbia
      ancora sanato tali inadempienze.
    </p>
    <h5>Durata del contratto</h5>
    <p>
      Il presente contratto ha durata di anni 1 (uno) a partire dalla data di
      attivazione dei servizi richiesti.
      Il contratto sarà automaticamente rinnovato per lo stesso periodo alla
      data di scadenza, a meno che una delle parti non comunichi la volontà di
      recedere tramite comunicazione scritta da inviare a mezzo PEC o raccomandata A/R; in tal caso
      InterConn procederà alla disattivazione del servizio entro e non oltre 30 (trenta) giorni
      dalla data di ricezione.
    </p>
    <h5>Cessione del contratto</h5>
    <p>
      InterConn si riserva il diritto di cedere il presente contratto, a
      titolo oneroso oppure gratuito, senza autorizzazione del Cliente. Il
      Cliente potrà cedere a terzi il presente contratto solo in seguito ad
      autorizzazione da parte di InterConn.
    </p>
    <h5>Recesso di contratti conclusi a distanza</h5>
    <p>
      Il Cliente potrà recedere dal contratto, senza nulla dovere, entro
      giorni lavorativi 7 (sette) dal giorno della consegna del Modulo
      d'ordine. Il Cliente può manifestare la volontà di recedere tramite
      raccomandata A/R e dovrà anticipare la comunicazione via fax.
    </p>
  summary: >
    <p>
      Richiedendo un servizio da InterCon accetti questo contratto.
    </p>
    <p>
      Il contratto può non essere attivato se sei protestato o sei stato
      inadempiente.
    </p>
    <p>
      Il contratto dura un anno e viene rinnovato automaticamente, ma sia InterConn che tu
      potete recedere dal contratto in qualunque momento. InterConn disattiverà il servizio entro 30
      giorni dalla rescissione.
    </p>
    <p>
      InterConn può cedere a chiunque questo contratto. Tu puoi cederlo solo
      se autorizzato da InterConn.
    </p>
    <p>
      Puoi recedere da un contratto concluso a distanza entro sette giorni
      lavorativi inviando un fax e una raccomandata a InterConn.
    </p>

- id: 4
  name: Disdetta anticipata
  content: >
    <h5>Disdetta da parte del fornitore</h5>
    <p>
      InterConn potrà recedere dal presente contratto in qualsiasi momento tramite raccomandata A/R
      inviata al Cliente. Entro giorni 90 (novanta) dalla cessazione, InterConn provvederà a
      restituire eventuali corrispettivi già versati dal Cliente per il periodo tra la data di
      cessazione e il termine del contratto.
    </p>
    <h5>Disdetta da parte del Cliente</h5>
    <p>
      Il Cliente potrà recedere dal contratto senza nulla dovere in qualunque momento. Il Cliente
      può manifestare la volontà di recedere tramite raccomandata A/R inviata all'indirizzo
      nell'art. <a href="#art-10">10</a> o PEC.
    </p>
    <h5>Obblighi del Cliente</h5>
    <p>
      In caso di disdetta da parte di InterConn o del Cliente, il Cliente è tenuto: al pagamento di
      tutti i corrispettivi non ancora versati; alla restituzione delle apparecchiature fornite in
      noleggio o comodato d'uso. In caso di mancata restituzione delle apparecchiature verrà
      addebitata al cliente la somma di €80,00 (ottanta) IVA inclusa e sarà trattenuto il deposito
      cauzionale versato alla sottoscrizione del contratto.
    </p>
  summary: >
    <p>
      InterConn può recedere dal contratto inviando una raccomandata. In tal caso ti restituirà ciò
      che ti deve.
    </p>
    <p>
      Tu puoi recedere dal contratto inviando una raccomandata o una PEC, e devi pagare le somme non
      versate e restituire le apparecchiature, pena il pagamento di una penale di €80 e del deposito
      cauzionale.
    </p>

- id: 5
  name: Deposito cauzionale
  content: >
    <p>
      Il Cliente si impegna a versare su richiesta di InterConn un deposito cauzionale infruttifero,
      il cui importo sarà commisurato al valore degli apparati forniti. InterConn potrà richiedere
      in qualunque momento l'integrazione del deposito cauzionale nel caso in cui esso non risulti
      più adeguato.
    </p>
    <p>
      Per la soddisfazione dei propri crediti vantati a ogni titolo verso il Cliente, InterConn
      potrà rivalersi sulle somme versate dal Cliente a titolo di deposito cauzionale.
    </p>
    <p>
      In caso di cessazione del contratto InterConn provvederà, entro 20 (venti) giorni dalla
      riconsegna degli apparati in comodato d'uso, a restituire al cliente le somme versate a titolo
      di deposito cauzionale, purché risultino interamente adempiute le obbligazioni derivanti dal
      contratto.
    </p>
  summary: >
    <p>
      InterConn può richiedere il versamento di un deposito cauzionale per le apparecchiature
      fornite.
    </p>
    <p>
      InterConn può usare il deposito cauzionale per saldare i tuoi debiti.
    </p>
    <p>
      In caso di cessazione del contratto e restituzione delle apparecchiature, InterConn ti
      restituirà il deposito cauzionale.
    </p>

- id: 6
  name: Termini di pagamento
  content: >
    <h5>Pagamento</h5>
    <p>
      Il Cliente corrisponderà a InterConn i contributi di installazione e
      attivazione e i canoni periodici riportati nel Modulo d'ordine.
    </p>
    <h5>Modalità di pagamento</h5>
    <p>
      Il Cliente corrisponderà gli importi dovuti secondo le modalità di
      pagamento indicate nel Modulo d'ordine. Il pagamento non potrà essere
      ritardato o sospeso per nessuna ragione, con espressa rinunci a
      qualsiasi eccezione ivi incluse quelle previste dall'art. 1460 del
      Codice civile.
    </p>
    <h5>Pagamento ritardato</h5>
    <p>
      In caso di ritardo nei pagamenti InterConn si riserva i diritti: di
      addebitare al Cliente un'indennità di mora su tutti gli importi non
      pagati dal giorno successivo al termine del pagamento prestabilito
      (saggio praticato sul principale strumento di rifinanziamento BCE
      maggiorato di sette punti percentuali) nella misura prevista dall'art.
      5 del DLgs 9 ottobre 2002 n. 231; di addebitare al Cliente costi
      ragionevoli di esazione, comprese le spese legali; di sospendere il
      servizio fino a quando il Cliente abbia provveduto al pagamento; di
      invocare la risoluzione automatica del contratto a fronte di un ritardo
      nel pagamento superiore a giorni 60 (sessanta).
    </p>
    <h5>Variazione dei canoni</h5>
    <p>
      Se non altrimenti specificato, i canoni di servizio saranno mantenuti
      inalterati per un anno dalla data di sottoscrizione del Modulo d'ordine.
      InterConn si riservà la facoltà di modificare le proprie tariffe con
      preavviso di almeno 60 (sessanta) giorni, con comunicazione via posta
      elettronica o fax al Cliente. Le nuove tariffe saranno applicate alla
      data di rinnovo del contratto e saranno mantenute inalterate per un
      anno.
    </p>
    <p>
      È diritto del Cliente rifiutare le nuove tariffe comunicando
      l'intenzione di non rinnovare il contratto entro 30 giorni dalla
      comunicazione della modifica.
    </p>
  summary: >
    <p>
      Pagherai i contributi di installazione e attivazione e i canoni entro i
      tempi stabiliti, senza eccezioni.
    </p>
    <p>
      In caso di mancato pagamento, InterConn può applicare interessi di mora,
      addebitarti costi di esazione o sospendere il servizio. Dopo 60 giorni,
      InterConn può risolvere il contratto.
    </p>
    <p>
      Dove non specificato, i canoni sono mantenuti inalterati per un anno
      dalla richiesta del servizio. InterConn può modificare le tariffe con 60
      giorni di preavviso e applicarle al rinnovo del contratto. Puoi
      rifiutare le nuove tariffe e non rinnovare il contratto comunicandolo
      entro 30 giorni dalla modifica.
    </p>

- id: 7
  name: 'Qualità dei servizi, responsabilità del fornitore, forza maggiore'
  content: >
    <p>
      InterConn non è responsabile o perseguibile per l'eventuale mancato
      funzionamento dei servizi di connettività, qualunque sia il degrato o
      la deviazione dalle descrizioni di servizio o dai livelli di servizio
      previsti e qualunque sia il ritardo nella fornitura, nel caso in
      cui:
      <ul>
        <li>
          questi disservizi possano ragionevolmente essere atribuiti ad
          azioni, omissioni o imperizia del Cliente;
        </li>
        <li>
          derivino dall'azione di terzi sulle apparecchiature utilizzate da
          InterConn per l'erogazione del servizio;
        </li>
        <li>
          non possano essere risolti da InterConn ove il cliente si rifiuti
          senza ragione di concedere accesso alla propria rete o
          apparecchiatura;
        </li>
        <li>
          si verifichino durante qualunque periodo di manutenzione;
        </li>
        <li>
          siano dovuti a eventi di forza maggiore (a titolo esemplificativo:
          incendio, inondazione, sciopero, tagli di cavi, fulmine, sommossa
          civile, atti governativi o delle autorità militari, mutamenti di
          disposizioni di legge, terrorismo e periodi prolungati di
          interruzione generale dell'energia elettrica);
        </li>
        <li>
          siano il risultato di una sospensione del servizio.
        </li>
      </ul>
    </p>
  summary: >
    <p>
      InterConn non è responsabile di disservizi se sono dovuti ad azioni od
      omissioni tue o di altri, se ti rifiuti di concedere l'accesso ai tuoi
      apparati, se si verificano durante un periodo di manutenzione, se sono
      dovuti a eventi di forza maggiore o se il servizio è stato sospeso.
    </p>

- id: 8
  name: Uso dei servizi
  content: >
    <h5>Copyright</h5>
    <p>
      Il Cliente garantisce che i Dati immessi in rete non violano o
      trasgrediscono diritti d'autore, marchi, brevetti o altri diritti
      derivanti dalla legge dal contratto e dalla consuetudine. I Dati immessi
      in rete dovranno essere originali oppure dovranno contenere la fonte e
      citare l'esistenza del'autorizzazione che testimonia l'acquisizione dei
      diritti di utilizzo.
    </p>
    <p>
      In caso di violazione, InterConn si riselva il diritto di rimuovere i
      Dati immessi in rete e di sospendere il servizio senza preavviso, oltre
      che di invocare la risoluzione automatica del contratto.
    </p>
    <h5>Qualità delle informazioni</h5>
    <p>
      I Dati immessi in rete non dovranno contenere forme e/o contenuti di
      carattere diffamatorio. In caso di violazione, InterConn si riserva il
      diritto di rimuovere i Dati immessi in rete e/o di sospendere il
      servizio senza preavviso, oltre che di invocare la risoluzione
      automatica del contratto.
    </p>
    <h5>Responsabilità del Cliente</h5>
    <p>
      Il Cliente prende atto che l'uso dei servizi di telecomunicazione
      avviene sotto la propria responsabilità.
    </p>
    <p>
      Il Cliente garantisce che i servizi di telecomunicazione saranno
      utilizzati solo da terzi da lui autorizzati e si assume ogni
      responsabilità per ogni uso improprio del servizio.
    </p>
    <p>
      Nei casi in cui l'uso dei servizi di telecomunicazione preveda il
      riconoscimento del Cliente tramite identificativi, il Cliente è
      responsabile della conservazione e della segretezza di tali
      identificativi e si impegna a comunicare a InterConn l'eventuale
      smarrimento o ottenimento degli identificativi da parte di terzi non
      autorizzati.
    </p>
    <h5>Comportamenti illeciti</h5>
    <p>
      Il Cliente prende atto che la normativa vigente vieta l'uso dei servizi
      di telecomunicazione nei seguenti casi, e libera InterConn da ogni
      obbligo o impegno derivante dalla violazione delle seguenti norme,
      mantenendola indenne da ogni responsabilità e costo incluse le spese
      legali: inviare messaggi non richiesti a terzi senza il loro esplicito
      consenso; inviare messaggi o pubblicare informazioni contro l'ordine
      pubblico e/o la morale; inviare messaggi o pubblicare informazioni con
      lo scopo di recare molestia alla quiete pubblica o privata; recare
      offesa o danno ad altri; illecitamente intercettare o rivelare il
      contenuto di comunicazioni telematiche od ostacolarne la trasmissione;
      violare la privacy di terzi; contravvenire a leggi dello Stato italiano
      o di altri Stati. In caso di violazione, InterConn si riserva il diritto
      di rimuovere i dati immessi in rete e/o di sospendere il servizio senza
      preavviso, oltre che di invocare la risoluzione automatica del
      contratto.
    </p>
    <h5>Chiavi d'accesso</h5>
    <p>
      Per l'accesso ai servizi di connettività, InterConn potrà fornire al
      Cliente una o più coppie di identificativi d'accesso, designati
      “User ID” e “Password”.
    </p>
    <p>
      Le coppie di identificativi non conterranno riferimenti ai dati
      personali del Cliente.
    </p>
    <p>
      L'identificativo designato come “Password” potrà essere modificato al
      primo uso da parte del Cliente. Tale identificativo non sarà disattivato
      in caso di inutilizzo.
    </p>
  summary: >
    <p>
      Tu garantisci a InterConn di non pubblicare materiale protetto da
      copyright senza l'autorizzazione dell'autore oppure materiale
      diffamatorio. InterConn si riserva il diritto di rimuovere tale
      materiale.
    </p>
    <p>
      Tu garantisci a InterConn che solo persone da te autorizzate useranno
      i servizi di connettività, e riconosci che ciò avverrà sotto la tua
      completa responsabilità.
    </p>
    <p>
      Tu ti impegni a conservare segretamente le chiavi di accesso fornite da
      InterConn, e a informare InterConn qualora venissero perse od ottenute
      da qualcun altro.
    </p>
    <p>
      Tu garantisci che non userai i servizi di connettività per recare danno
      o mettere in atto comportamenti illegali in Italia o nel mondo. Se lo
      fai, InterConn potrà rimuovere i dati e/o sospendere il servizio e/o
      risolvere il contratto.
    </p>
    <p>
      InterConn potrà fornirti delle chiavi di accesso che non conterranno
      riferimenti ai tuoi dati personali. Potrai modificare la password al
      primo uso. Le chiavi non saranno disattivate per inutilizzo.
    </p>

- id: 9
  name: Clausola risolutiva espressa
  content: >
    <p>
      In caso di violazione delle regole di cui agli artt.
      <a href="#art-5">5</a>
      e
      <a href="#art-7">7</a>
      InterConn
      avrà facoltà di risolvere il presente contratto ai sensi dell'art. 1456
      del Codice civile, oltre alla facoltà di intraprendere azioni di rivalsa
      e risarcimento per eventuali danni subiti.
    </p>
    <p>
      In caso di rifiuto da parte del Cliente del trattamento dei dati
      personali necessari all'esecuzione del contratto, InterConn avrà facoltà
      di risolvere il presente contratto ai sensi dell'art. 1456 del Codice
      civile.
    </p>
  summary: >
    <p>
      Se violi gli artt.
      <a href="#art-5">5</a>
      o
      <a href="#art-7">7</a>
      InterConn potrà risolvere il contratto e
      intraprendere azioni di rivalsa e risarcimento. Se ti rifiuti di
      autorizzare InterConn al trattamento dei tuoi dati, InterConn potrà
      risolvere il contratto.
    </p>

- id: 10
  name: Esistenza del registro elettronico (log)
  content: >
    <p>
      Il Cliente prende atto e accetta che i servizi di telecomunicazione
      prevedono il mantenimento del registro elettronico del funzionamento
      (log), il cui contenuto potrà essere esibito esclusivamente su richiesta
      delle autorità competenti.
    </p>
  summary: >
    <p>
      Tu sai e accetti che manteniamo un log dei servizi di telecomunicazione,
      e che possiamo esibirlo dietro richiesta delle autorità.
    </p>

- id: 11
  name: Comunicazioni
  content: >
    <p>
      Tutte le comunicazioni indirizzate a InterConn saranno inviate ai
      recapiti forniti al momento della conclusione del contratto. Tutte
      le comunicazioni indirizzate al Cliente saranno inviate ai recapiti
      indicati dal Cliente.
    </p>
  summary: >
    <p>
      Tu invierai tutte le comunicazioni per InterConn ai recapiti forniti.
      Noi invieremo tutte le comunicazioni per te ai tuoi recapiti.
    </p>

- id: 12
  name: Foro competente
  content: >
    <p>
      Il Codice civile applicabile al presente contratto è quello italiano
      vigente. L'Autorità giudiziaria competente per ogni controversia
      relativa all'esecuzione, all'interpretazione, all'efficacia o alla
      risoluzione del presente contratto sarà esclusivamente quella del
      Foro di Roma, con espressa esclusione dell'Autorità giudiziaria di
      qualsiasi altro foro.
    </p>
  summary: >
    <p>
      Il Codice civile che regola il contratto è quello italiano. L'Autorità
      giudiziaria competente è solo quella del Foro di Roma.
    </p>

- id: 13
  name: Descrizione del servizio
  content: >
    <p>
      Le caratteristiche del servizio, la velocità massima, la banda garantita
      e altri parametri di configurazione sono riportati nella documentazione
      pubblicata su internet, sulla brochure e sul materiale informativo e
      pubblicitario.
    </p>
  summary: >
    <p>
      Tutti i dati riguardanti il servizio sono pubblicati su internet e sul
      materiale informativo.
    </p>

- id: 14
  name: Requisiti per l'attivazione del servizio ADSL
  content: >
    <p>
      L'attivazione del servizio richiede il soddisfacimento dei seguenti
      requisiti minimi:
      <ul>
        <li>
          Un impianto telefonico abilitato a connessione internet PSTN/ISDN.
          Qualora sull'impianto telefonico siano attivi servizi specifici (a
          titolo esemplificativo: centralino, interfono, teleallarme,
          telesoccorso, filodiffusione) il servizio potrà essere soggetto a
          limitazioni o potrà non essere attivabile, oppure potrà richiedere
          l'installazione di un'apparecchiatura denominata “splitter” i cui
          costi saranno a carico del Cliente.
        </li>
        <li>
          Un personal computer idoneo a supportare una connessione internet
          PSTN/ISDN.
        </li>
        <li>
          Un'apparecchiatura modem compatibile con i servizi InterConn.
        </li>
      </ul>
    </p>
    <p>
      Nel caso in cui il Cliente non sia l'intestatario dell'impianto
      telefonico, dovrà garantire sotto la propria responsabilità la
      disponibilità dell'impianto e disporre del consenso scritto
      dell'intestatario.
    </p>
  summary: >
    <p>
      Per attivare il servizio ADSL serve un impianto telefonico abilitato,
      un PC e un modem. Lo splitter, se necessario, è a tuo carico.
    </p>
    <p>
      Se non sei l'intestatario dell'impianto telefonico, dovrai presentare
      l'autorizzazione scritta dell'intestatario.
    </p>

- id: 15
  name: Requisiti per l'attivazione del servizio wireless
  content: >
    <p>
      L'attivazione del servizio richiede il soddisfacimento dei seguenti
      requisiti minimi:
      <ul>
        <li>
          L'installazione di un'apparecchiatura denominata “Bridge-Router
          Wireless” (di seguito “BRW”), che viene fornita in comodato d'uso
          gratuito da InterConn al Cliente.
        </li>
        <li>
          Un Personal Computer idoneo a supportare una connessione internet.
        </li>
      </ul>
    </p>
    <p>
      Il Cliente si assume l'obbligo di custodire e conservare il BRW e gli
      eventuali accessori con la massima cura e diligenza, assumendo al
      riguardo ogni rischio relativo al deperimento o al deterioramento che
      non siano conseguenza dell'uso normale.
    </p>
    <p>
      Il Cliente si obbliga altresì a non trasferire o concedere a terzi a
      titolo alcuno il BRW e gli eventuali accessori ricevuti. Si impegna a
      non aprire, smontare, rimuovere o manomettere gli stessi accessori. Il
      cliente si impegna a mantenere il dispositivo e gli eventuali accessori
      liberi da sequestri, pignoramenti e da qualsiasi atto od onere
      pregiudizievole.
    </p>
    <p>
      Il Cliente si impegna fin da ora a risarcire, al prezzo corrente di
      mercato per apparecchiature e accessori nuovi ed indicati esclusivamente
      da InterConn, tutti i danni cagionati dalla mancata osservanza di quanto
      sopra prescritto.
    </p>
    <p>
      InterConn provvederà a riparare o sostituire gratuitamente il BRW se
      difettoso o non idoneo all'uso, a esclusione dell'ipotesi in cui il
      difetto o il guasto siano imputabili a imperizia, manomissione,
      negligenza, incuria nell'uso dello stesso da parte del Cliente.
    </p>
    <p>
      Qualora il guasto sia imputabile a imperizia, manomissione, negligenza
      o incuria da parte del Cliente, InterConn provvederà alla sostituzione o
      riparazione del BRW previo preventivo pagamento del corrispettivo
      secondo i prezzi di mercato vigenti per apparecchiature e accessori
      nuovi e indicati esclusivamente da InterConn.
    </p>
  summary: >
    <p>
      Per il servizio wireless, serve un bridge-router wireless (BRW) e un PC
      funzionante.
    </p>
    <p>
      Ti assumi l'obbligo di custodire il BRW e tutti gli accessori e di
      mantenerli liberi da sequestri, e hai il divieto di fornire a chiunque
      il BRW o gli accessori, oltre che di aprire e/o manometterli.
    </p>
    <p>
      Qualora dovessi danneggiare o smarrire il BRW o gli accessori, dovrai
      risarcirli al prezzo indicato da InterConn.
    </p>
    <p>
      InterConn riparerà o sostituirà il BRW gratuitamete, a meno che il danno
      non sia stato causato da una tua azione od omissione. In quest'ultimo
      caso, le nuove apparecchiature saranno a tuo carico.
    </p>

- id: 16
  name: Accesso alla sede
  content: >
    <p>
      Il Cliente autorizza incaricati o fornitori di InterConn, muniti di
      documenti identificativi, ad accedere alla propria sede, previo
      appuntamento, per svolgere operazioni legate all'impianto di
      connettività.
    </p>
  summary: >
    <p>
      Tu autorizzi InterConn ad accedere alla tua sede su appuntamento.
    </p>

- id: 17
  name: Effetto della mancanza dei requisiti del servizio ADSL
  content: >
    <p>
      Il Cliente riconosce che la predisposizione tecnica dell'impianto
      telefonico è effettuata da Telecom Italia o altro operatore in
      unbundling e che l'attivazione del servizio dipende dalla disponibilità
      di risorse tecniche e gestionali. Pertanto eventuali ritardi o
      malfunzionamenti in fase d'attivazione non sono da addebitarsi a
      InterConn.
    </p>
    <p>
      La mancanza di uno dei requisiti descritti all'art.
      <a href="#art-13">13</a>
      determina
      l'impossibilità per il Cliente di utilizzare il servizio e per InterConn
      di concludere il contratto. In caso di impossibilità di concludere il
      contratto per mancanza dei requisiti per l'attivazione, InterConn si
      riserva il diritto di addebitare, e il Cliente accetta fin da ora,
      eventuali costi d'attivazione già sostenuti.
    </p>
  summary: >
    <p>
      Riconosci che ritardi e malfunzionamenti del servizio durante
      l'attivazione non sono dovuti a InterConn.
    </p>
    <p>
      Se non soddisfi i requisiti per l'attivazione, dovrai comunque pagare le
      spese già sostenute da InterConn.
    </p>

- id: 18
  name: Effetto della mancanza dei requisiti del servizio wireless
  content: >
    <p>
      Il Cliente riconosce che la predisposizione tecnica dell'impianto
      wireless è effettuata da InterConn e che l'attivazione del servizio
      dipende dalla disponibilità di risorse tecniche e gestionali.
    </p>
    <p>
      La mancanza di uno dei requisiti descritti all'art.
      <a href="#art-14">14</a>
      determina
      l'impossibilità per il Cliente di utilizzare il servizio e per InterConn
      di concludere il contratto. In caso di impossibilità di concludere il
      contratto per mancanza dei requisiti per l'attivazione, InterConn si
      riserva il diritto di addebitare, e il Cliente accetta fin da ora,
      eventuali costi d'attivazione già sostenuti.
    </p>
  summary: >
    <p>
      Riconosci che l'installazione e attivazione del servizio dipende dalle
      nostre risorse.
    </p>
    <p>
      Se non soddisfi i requisiti per l'attivazione, dovrai comunque pagare le
      spese già sostenute da InterConn.
    </p>

- id: 19
  name: Indirizzi IP pubblici
  content: >
    <p>
      Nei casi in cui il servizio includa indirizzi IP pubblici, questi
      saranno assegnati al Cliente per tutta la durata del servizio di
      telecomunicazione. Al termine di esso, gli indirizzi saranno
      riutilizzati da InterConn.
    </p>
    <p>
      Nel caso di richiesta di indirizzi IP statici pubblici, InterConn
      richiederà gli indirizzi necessari presso le autorità competenti (RIPE)
      e, se concessi, li assegnerà temporaneamente al Cliente per tutta la
      durata del servizio. Nel caso in cui le autorità competenti rifiutassero
      l'assegnazione degli indirizzi, InterConn ne darà comunicazione al
      Cliente e rimuoverà i canoni periodici relativi alle quote dovute dal
      Cliente stesso, restituendo inoltre le eventuali somme già ricevute.
    </p>
  summary: >
    <p>
      Eventuali IP pubblici ti saranno assegnati per tutta la durata del
      servizio.
    </p>
    <p>
      Gli IP statici saranno richiesti al RIPE. Se sono negati, InterConn
      eliminerà il canone previsto e restituirà le somme già versate.
    </p>

- id: 20
  name: DNS
  content: >
    <p>
      InterConn rende disponibile al Cliente la normale funzionalità DNS per
      la risoluzione dei nomi di dominio.
    </p>
  summary: >
    <p>
      InterConn ti fornisce l'accesso ai propri server DNS.
    </p>

- id: 21
  name: Modifiche al servizio
  content: >
    <p>
      InterConn potrà effettuare modifiche tecniche al servizio, comunicando
      le modifiche e le motivazioni al Cliente.
    </p>
  summary: >
    <p>
      InterConn potrà modificare il servizio, comunicandolo.
    </p>

- id: 22
  name: Tempi di attivazione
  content: >
    <p>
      I tempi massimi d'attivazione sono di giorni 90 (novanta) a partire
      dalla data di compilazione del Modulo d'ordine e dalla ricezione della
      prima rata dei pagamenti richiesti. InterConn comunicherà al Cliente
      l'avvenuta attivazione del servizio.
    </p>
  summary: >
    <p>
      I tempi massimi di attivazione sono di 90 giorni. InterConn comunicherà
      l'avvenuta attivazione.
    </p>

- id: 23
  name: Contestazione dell'attivazione
  content: >
    <p>
      Il Cliente, entro giorni 5 (cinque) dalla data di trasmissione della
      notifica d'attivazione, potrà contestare la corretta attivazione e
      disponibilità del servizio. Trascorsi i cinque giorni senza
      comunicazione da parte del Cliente, il servizio si intende accettato. La
      contestazione dovrà essere comunicata a InterConn in forma scritta e
      circostanziata e dovrà riportare tutti gli elementi in possesso del
      Cliente per determinare la natura del problema.
    </p>
  summary: >
    <p>
      Puoi contestare l'attivazione entro 5 giorni dalla notifica in forma
      scritta.
    </p>

- id: 24
  name: Assistenza
  content: >
    <p>
      L'assistenza sarà erogata esclusivamente da remoto, per via telematica o
      telefonica.
    </p>
    <p>
      L'assistenza esclude qualsiasi supporto all'installazione e alla
      configurazione delle apparecchiature hardware di proprietà del cliente.
    </p>
    <p>
      InterConn non è in alcun modo responsabile della valutazione della
      configurazione software del Cliente.
    </p>
    <p>
      Eventuali consigli forniti durante la fase di diagnosi sono realizzati a
      cura e sotto la responsabilità del Cliente.
    </p>
    <p>
      Scopo delle procedure d'assistenza è diagnosticare lo stato del servizio
      e attivare le procedure di riparazione o sostituzione delle
      apparecchiature (laddove previste) in caso di guasto. InterConn è
      responsabile solo dell'effettuazione delle procedure di richiesta di
      riparazione della linea e di sostituzione delle apparecchiature.
    </p>
    <h5>Modalità di richiesta d'assistenza</h5>
    <p>
      Per effettuare la richiesta di assistenza il cliente utilizzerà il
      sistema elettronico reso disponibile da InterConn, oppure contatterà
      InterConn dalle 9 alle 19, oppure invierà un fax al numero fornito.
    </p>
    <h5>Diagnosi e risoluzione</h5>
    <p>
      InterConn adotterà la seguente procedura di diagnosi, in collaborazione
      con il cliente:
      <ol>
        <li>
          Controllo della raggiungibilità internet tra un PC del Cliente e
          InterConn tramite applicazioni standard come “ping”.
        </li>
        <li>
          Verifica sommaria della correttezza della configurazione software
          che controlla l'apparecchiatura.
        </li>
        <li>
          Verifica dello stato visibile dell'apparecchiatura: segnalatori
          luminosi etc.
        </li>
      </ol>
    </p>
    <p>
      Nel caso in cui il Cliente non sia in grado di supportare InterConn
      nella diagnosi del problema, InterConn applicherà le procedure standard
      di richiesta di riparazione linea o di sostituzione delle
      apparecchiature, laddove previste.
    </p>
    <p>
      Nei casi in cui il problema possa essere imputato:
      <ul>
        <li>
          al software: InterConn suggerirà al cliente le operazioni da
          effettuare;
        </li>
        <li>
          all'apparecchiatura: laddove prevista, InterConn provvederà alla
          sostituzione, oppure il Cliente dovrà preoccuparsi della sua
          riparazione, o di chiedere a InterConn di procedere comunque con
          la richiesta di riparazione della linea, riconoscendo che la
          soluzione può non essere risolutiva;
        </li>
        <li>
          alla linea: InterConn applicherà la procedura di riparazione della
          linea presso i propri fornitori aprendo un ticket entro 60 minuti
          dalla diagnosi, in orario lavorativo (dal lunedì al venerdì, dalle 9
          alle 19), o entro le ore 9:30 del giorno lavorativo successivo.
        </li>
      </ul>
    </p>
    <h5>Sostituzione dell'apparecchiatura</h5>
    <p>
      Deve ritenersi applicabile la sostituzione della apparecchiature quando
      esse sono: noleggiate presso InterConn o acquistate presso InterConn non
      più di due anni prima della data del guasto.
    </p>
    <p>
      In seguito alla diagnosi di un probabile guasto di tali apparecchiature,
      InterConn spedirà al Cliente un'apparecchiatura sostitutiva identica o
      di pari funzionalità. Le spese di spedizione e le eventuali spese di
      giacenza in caso di irreperibilità saranno a carico del Cliente.
    </p>
    <h5>Richieste di riparazione “a vuoto”</h5>
    <p>
      InterConn si riserva il diritto di addebitare al Cliente, che accetta
      fin da ora, eventuali costi per richieste di riparazione di guasti alle
      linee, laddove non si dovessero riscontrare effettivi disservizi della
      linea stessa.
    </p>
  summary: >
    <p>
      InterConn fornirà assistenza hardware e software per via telematica e
      solo per le proprie apparcchiature concesse a noleggio o acquistate non
      più di due anni prima, diagnosticando lo stato del servizio,
      spiegando come risolvere il problema e/o mettendo in atto le
      proprie procedure di riparazione e/o sostituzione.
    </p>
    <p>
      InterConn ti addebiterà i costi per eventuali richieste di riparazione
      o sostituzione di apparecchi funzionanti.
    </p>

- id: 25
  name: Disponibilità del servizio
  content: >
    <p>
      InterConn presterà la massima attenzione per assicurare al Cliente la
      costante disponibilità del servizio. Il servizio potrà subire
      interruzioni o variazioni alle prestazioni nominali, che non verranno
      considerate disservizi, in caso di: manutenzione ordinaria; manutenzione
      straordinaria per interventi di ottimizzazione e riconfigurazione di
      rete.
    </p>
    <p>
      InterConn comunicherà al Cliente gli interventi programmati e
      prevedibili, ogni qualvolta sarà materialmente possibile, con almeno una
      settimana d'anticipo, nel caso di previste variazioni o interruzioni.
    </p>
  summary: >
    <p>
      InterConn si impegna a subire un servizio costante. Le manutenzioni
      ordinarie e straordinarie non sono considerate disservizi, e InterConn
      cercherà di comunicarle con almeno una settimana di anticipo.
    </p>

- id: 26
  name: Protezione e comportamento in caso di intrusioni
  content: >
    <p>
      Il Cliente dovrà provvedere autonomamente alla protezione dei propri
      sistemi da intrusioni e attacchi effettuati da terzi via internet, e
      solleva InterConn da ogni responsabilità in merito. Il Cliente è
      avvisato del fatto che terzi possano accedere via internet e superare le
      protezioni dei suoi sistemi per utilizzarli in modo improprio al fine di
      causare danni. Nel caso in cui InterConn rilevi un tentativo
      d'intrusione tramite gli accessi e i dati di cui dispone lecitamente per
      l'erogazione del servizio, potrà sospendere il servizio, senza nulla
      dovere, fino a quando il Cliente non provveda a implementare le misure
      necessarie a impedire il perdurare della situazione.
    </p>
  summary: >
    <p>
      Tu ti impegnerai a proteggere i tuoi sistemi da eventuali intrusioni.
      In caso di intrusione, InterConn potrà sospendere il servizio finché non
      avrai preso le misure necessarie.
    </p>

- id: 27
  name: Tempi di comunicazione della cessazione
  content: >
    <p>
      InterConn si impegna a comunicare ai propri fornitori la cessazione del
      servizio al Cliente entro giorni 5 (cinque) dalla data di cessazione.
    </p>
  summary: >
    <p>
      InterConn comunicherà la cessazione del contratto ai fornitori entro
      5 giorni.
    </p>

- id: 28
  name: Fornitura delle apparecchiature
  content: >
    <p>
      InterConn fornirà al Cliente le apparecchiature scelte tramite il
      Modulo d'ordine in una delle seguenti forme:
      <dl>
        <dt>Vendita</dt>
        <dd>
          InterConn trasferisce la proprietà del bene da InterConn al Cliente.
        </dd>
        <dt>Noleggio</dt>
        <dd>
          InterConn consente l'uso della proprietà al Cliente presso la sede
          del Cliente per tutta la durata del contratto.
        </dd>
      </dl>
    </p>
  summary: >
    <p>
      InterConn ti vende o fornisce a noleggio, per la durata del contratto,
      le proprie apparecchiature.
    </p>

- id: 29
  name: Tempi e modalità di consegna
  content: >
    <p>
      Il tempo di consegna dipende dalle scorte di magazzino. In genere la
      spedizione della merce avviene entro giorni lavorativi 5 (cinque) se
      l'apparecchiatura non deve essere configurata, o contestualmente al
      rilascio del servizio ADSL quando l'apparecchiatura deve essere
      configurata.
    </p>
  summary: >
    <p>
      InterConn fornirà l'apparecchiatura in genere entro 5 giorni o insieme
      al servizio se deve essere configurata.
    </p>

- id: 30
  name: Garanzia
  content: >
    <p>
      InterConn applicherà alle apparecchiature la garanzia standard erogata
      dal fornitore senza altri servizi d'assistenza opzionali.
    </p>
  summary: >
    <p>
      InterConn applica alle apparecchiature la garanzia del fornitore.
    </p>

- id: 31
  name: Cura e restituzione delle apparecchiature in noleggio
  content: >
    <p>
      Al termine del servizio di connettività, le apparecchiature in noleggio
      debbono essere restituite a spese e cura del Cliente, complete degli
      imballi originali, alla sede di InterConn entro giorni 15 (quindici)
      dalla data di termine del servizio.
    </p>
    <p>
      Nel caso in cui l'apparecchiatura non venga restituita o sia stata
      danneggiata, il Cliente, che accetta fin da ora, dovrà corrispondere a
      InterConn, il valore corrente dell'apparecchiatura nuova equivalente in
      prestazioni e categoira. Il valore dell'apparecchiatura verrà stabilito
      a insindacabile giudizio di InterConn.
    </p>
  summary: >
    <p>
      Al termine del servizio, ti impegni a restituire a tue spese le
      apparecchiature con gli imballi originali. Se non dovessi farlo, dovrai
      risarcire il loro valore, che verrà stabilito da InterConn.
    </p>

- id: 32
  name: Accettazione espressa
  content: >
    <p>
      Ai sensi e per gli effetti degli artt. 1341 e 1342 del Codice civile
      vigente, il Cliente dichiara di aver preso visione e di accettare
      espressamente le clausole contrattuali di cui ai punti
      <a href="#art-2">2</a>,
      <a href="#art-3">3</a>,
      <a href="#art-4">4</a>,
      <a href="#art-5">5</a>,
      <a href="#art-6">6</a>,
      <a href="#art-7">7</a>,
      <a href="#art-8">8</a>,
      <a href="#art-9">9</a>,
      <a href="#art-10">10</a>,
      <a href="#art-11">11</a>,
      <a href="#art-12">12</a>,
      <a href="#art-13">13</a>,
      <a href="#art-14">14</a>,
      <a href="#art-15">15</a>,
      <a href="#art-16">16</a>,
      <a href="#art-17">17</a>,
      <a href="#art-18">18</a>,
      <a href="#art-19">19</a>,
      <a href="#art-20">20</a>,
      <a href="#art-21">21</a>,
      <a href="#art-22">22</a>,
      <a href="#art-23">23</a>,
      <a href="#art-24">24</a>,
      <a href="#art-25">25</a>,
      <a href="#art-26">26</a>,
      <a href="#art-27">27</a>,
      <a href="#art-28">28</a>,
      <a href="#art-29">29</a>,
      <a href="#art-30">30</a>,
      <a href="#art-31">31</a>
      e
      <a href="#art-32">32</a>.
    </p>
  summary: >
    <p>
      Dichiari di aver letto e accettato i punti dal
      <a href="#art-2">2</a>
      al
      <a href="#art-32">32</a>.
    </p>

- id: 33
  name: Trattamento dei dati personali
  content: >
    <h5>Finalità del trattamento dei dati personali del Cliente</h5>
    <p>
      I dati forniti dal Cliente saranno trattati per le seguenti finalità:
    </p>
    <dl>
      <dt>Erogazione dei servizi:</dt>
      <dd>
        <ul>
          <li>esecuzione del presente contratto;</li>
          <li>fornitura ed erogazione di servizi di telecomunicazione;</li>
          <li>assistenza tecnica ai servizi di telecomunicazione;</li>
          <li>fatturazione;</li>
          <li>
            recupero e cessione credito, anche attraverso terzi cui saranno
            comunicati i dati necessari;
          </li>
          <li>prevenzione frodi;</li>
          <li>
            adempimento degli obblighi di legge, regolamento e normativa
            comunitaria;
          </li>
        </ul>
      </dd>
      <dt>Promozioni e statistiche:</dt>
      <dd>
        <ul>
          <li>elaborazioni statistiche e ricerche di mercato;</li>
          <li>invio di materiale promozionale da parte di InterConn;</li>
          <li>
            rilevazione del grado di soddisfazione del Cliente rispetto ai
            servizi.
          </li>
        </ul>
      </dd>
    </dl>
    <p>
      Il consenso al trattamento dei dati personali per le finalità descritte
      come “Erogazione servizi” è obbligatorio. Il rifiuto da parte del
      Cliente del consenso al trattamento può tradursi nell'impossibilità per
      InterConn di fornire i servizi di telecomunicazione richiesti.
    </p>
    <p>
      Il consenso al trattamento dei dati personali per le finalità descritte
      come “Promozioni e statistiche” è facoltativo. Il rifiuto da parte del
      Cliente del consenso al trattamento può tradursi nell'impossibilità per
      InterConn di fornire i servizi di telecomunicazione alternativi a
      quello attualmente utilizzato.
    </p>
    <h5>Responsabilità del Cliente rispetto ai dati forniti</h5>
    <p>
      Il Cliente garantisce sopra la propria responsabilità che i dati forniti
      sono veritieri, completi ed esatti.
    </p>
    <h5>Modalità di espressione e revoca del consenso</h5>
    <p>
      Il consenso al trattamento dei dati personali è effettuato tramite una
      delle seguenti modalità:
      <ul>
        <li>compilazione del Modulo d'ordine;</li>
        <li>sottoscrizione del presente contratto;</li>
        <li>compilazione dei moduli informatici previsti a tale scopo;</li>
        <li>verbalmente in caso di intervista telefonica.</li>
      </ul>
    </p>
    <p>
      La revoca del consenso al trattamento dei dati personali per le finalità
      descritte come “Promozioni e statistiche” è effettuata tramite
      comunicazione scritta al Responsabile del trattamento dei dati
      personali.
    </p>
    <h5>Effetti della cessazione del contratto</h5>
    <p>
      Al termine del contratto, i dati personali e i file di log saranno
      gestiti secondo la seguente procedura:
      <ol>
        <li>
          saranno conservati per scopi di fatturazione o pretesa di pagamento
          per la durata di anni 5 (cinque);
        </li>
        <li>
          saranno conservati per scopi di fatturazione o pretesa di pagamento
          per la durata di mesi 6 (sei) secondo le norme riportate nel d.l.
          196/03 e successive modifiche;
        </li>
        <li>
          saranno conservati per finalità di prevenzione e accertamento per i
          periodi previsti dall'art. 132 del d.l. 196/03 e successive
          modifiche.
        </li>
      </ol>
    </p>
    <h5>Tipologia e modalità di trattamento</h5>
    <p>
      Il trattamento sarà effettuato su supporti elettronici o cartacei. I
      dati, in forma elettronica o cartacea, sono archiviati presso la sede di
      InterConn con sistemi di protezione a livello fisico e logico e con
      accesso ristretto al solo personale autorizzato.
    </p>
    <h5>Categorie di soggetti a cui i dati possono essere comunicati</h5>
    <p>
      Le categorie di soggetti a cui i dati potranno essere comunicati sono:
      <ul>
        <li>team vendite;</li>
        <li>team fatturazione;</li>
        <li>help desk.</li>
      </ul>
    </p>
    <p>
      All'interno di ciascuna funzione sono definiti responsabili specifici
      che operano sotto le direttive del Responsabile del trattamento dei dati
      personali e che definiscono le funzioni e le responsabilità specifiche
      dei singoli incaricati.
    </p>
    <p>
      Per l'erogazione e l'assistenza di servizi di connettività, posta
      elettronica, hosting e housing, i dati relativi potranno essere
      comunicati a InterConn. Per l'erogazione e l'assistenza di servizi di
      connettività ADSL o wireless “ultimo miglio” i dati potranno essere
      comunicati alle strutture di erogazione del servizio.
    </p>
    <h5>Titolare e Responsabile</h5>
    <p>
      Il Titolare del trattamento dei dati personali è InterConn Srl, con
      sede in Via Delia 9, 00155 Roma (RM).
    </p>
    <p>
      Il Responsabile del trattamento dei dati personali è una figura
      collocata all'interno di InterConn.
    </p>
  summary: >
    <p>
      I tuoi dati vengono usati per l'erogazione dei servizi, per offrirti
      promozioni e per ricavare dati statistici.
    </p>
    <p>
      Non puoi rifiutare a InterConn il consenso al trattamento dei dati per
      l'erogazione dei servizi, ma puoi impedire che vengano usati per
      promozioni e statistiche scrivendo al responsabile del loro trattamento.
    </p>
    <p>
      Al termine del contratto, i dati verranno conservati per scopi di
      fatturazione, prevenzione e accertamento.
    </p>
    <p>
      Solo le persone autorizzate avranno accesso ai tuoi dati, che potranno
      essere comunicati anche ai responsabili delle vendite, della
      fatturazione e del supporto clienti, così come ai fornitori del servizio
      wireless “ultimo miglio” ove necessario.
    </p>
